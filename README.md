# Τρισδιάστατα μοντέλα για εκτύπωση βουνών της Ελλάδας

## Τεχνική περιγραφή
Η πρόταση αφορά στη δημιουργία τρισδιάστατων μοντέλων για βουνά της Ελλάδας, κατάλληλα για εκτύπωση σε
3D εκτυπωτή. Η διαδικασία αναλυτικά για κάθε βουνό που περιλαμβάνεται στην πρόταση είναι:

* απόκτηση Ψηφιακού Μοντέλου Εδάφους από ανοικτά δεδομένα. Θα εξεταστεί αρχικά η πηγή ASTER
GDEM V.2 με χωρική ανάλυση περίπου 30μ. Αν το σφάλμα των δεδομένων αυτών δεν είναι
ικανοποιητικό θα χρησιμοποιηθούν δεδομένα NASA SRTM με χωρική ανάλυση περίπου 90μ.
* Θα δημιουργηθεί μωσαϊκό από τα επιμέρους φύλλα (tiles).
* Θα αποκοπεί η προσδιορισμένη περιοχή για κάθε βουνό
* Θα γίνει προβολή των δεδομένων στο σύστημα συντεταγμένων ΕΓΣΑ87
* Θα μεταφραστούν τα δεδομένα σε φορματ κατάλληλο για 3D printer. Η διαδικασία αυτή περιλαμβάνει
αρκετά επιμέρους βήματα και διαφορετικά λογισμικά.
* Θα εξεταστεί ο απαιτούμενος βαθμός υπερβολής (z factor) ώστε για να βελτιστοποιηθεί το οπτικό
αποτέλεσμα της εκτύπωσης.

Τα συγκεκριμένα βουνά που θα μοντελοποιηθούν είναι:

* Υμηττός.
* Πήλιο.
* Σαμοθράκη (όλο το νησί)


![Δείγμα 3d μοντέλου της Σαμοθράκης](http://i4.minus.com/ibxMjbnLQCNFWW.png)


Τα τελικά ψηφιακά μοντέλα που θα παραχθούν θα διατεθούν ανοικτά χωρίς περιορισμούς πνευματικών
δικαιωμάτων.


## Ομάδα έργου

Η ομάδα έργου αποτελείται από τους:

* Δημήτρη Σταθάκη, αναπληρωτή καθηγητή ΠΘ, δντη του ως άνω εργαστηρίου
* Λεωνίδα Λιάκο, γεωγράφο – ΜΔΕ, ειδικό γεωπληροφορικής
* Ιωάννη Φαρασλή, ΕΔΙΠ ΠΘ

## Κοινό στο οποίο απευθύνεται το έργο
Το έργο απευθύνεται στις εξής κατηγορίες κοινού:

* σε μαθητές σχολείου στους οποίους μπορεί να επιδειχθεί το τυπωμένο μοντέλο κατά τη διάρκεια
διάφορων εκδηλώσεων όπως ενδεικτικά το open day του ΠΘ κλπ.
* Στην κοινότητα των χρηστών γεωγραφικών συστημάτων πληροφοριών για επίδειξη των δυνατοτήτων
της 3D εκτύπωσης στη γεωγραφία και την κατανόηση του χώρου.

## Τρόποι προώθησης του έργου

Το έργο θα προωθηθεί στις ελληνικές κοινότητες GIS (*HellasGIs, OSGeo Greek Local Chapter*) καθώς και σε
ελληνικά ακαδημαϊκά ιδρύματα το ερευνητικό πεδίο των οποίων έχει χωρικό προσανατολισμό και εξειδίκευση. Θα προωθηθεί επίσης το ευρύ κοινό με ανακοινώσεις σε μέσα κοινωνικής δικτύωσης (LinkedIn, Facebook, Twitter κλπ).
